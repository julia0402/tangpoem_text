渭城朝雨浥軽塵，客舎青青柳色新。 
勧君更尽一杯酒，西出陽関無故人。   

独坐幽篁裏，弾琴復長嘯。 
深林人不知，明月来相照。  

空山不見人，但聞人語響。 
返景入深林，復照青苔上。 

独在異郷為異客，毎逢佳節倍思親。
遥知兄弟登高処，遍挿茱萸少一人。

君自故郷来，応知故郷事。
来日綺窗前，寒梅著花未。

白日依山尽，黄河入海流。
欲窮千里目，更上一層樓。

葡萄美酒夜光杯，欲飲琵琶馬上催。 
酔臥沙場君莫笑，古来征戦幾人回。

今春看又過，何日是帰年。
寒雨連江夜入呉，平明送客楚山孤。
洛陽親友如相問，一片冰心在玉壺。  

城闕輔三秦，風煙望五津。 
與君離別意，同是宦遊人。 
海内存知己，天涯若比隣。 
無為在岐路，児女共沾巾。  

葡萄美酒夜光杯，欲飲琵琶馬上催。 
酔臥沙場君莫笑，古来征戦幾人回。  

日照香炉生紫煙，遥看瀑布掛長川。 
飛流直下三千尺，疑是銀河落九天。  

朝辞白帝彩雲間，千里江陵一日還。 
両岸猿声啼不住，軽舟已過万重山。  

青山橫北郭，白水遶東城。 
此地一爲別，孤蓬萬里征。  
浮雲遊子意，落日故人情。 
揮手自茲去，蕭蕭班馬鳴。  

白髪三千丈，縁愁似箇長。 
不知明鏡裏，何処得秋霜。  

誰家玉笛暗飛声，散入春風満洛城。 
此夜曲中聞折柳，何人不起故園情。 

峨眉山月半輪秋，影入平羌江水流。 
夜発清溪向三峡，思君不見下渝州。  

李白乗舟将欲行，忽聞岸上踏歌声。 
桃花潭水深千尺，不及汪倫送我情。  

両人対酌山花開，一杯一杯復一杯。 
我酔欲眠卿且去，明朝有意抱琴来。   

日本晁卿辞帝都，征帆一片繞蓬壷。 
明月不帰沈碧海，白雲愁色満蒼梧。  

長安一片月，萬戸擣衣声。 
秋風吹不尽，総是玉関情。 
何日平胡虜，良人罷遠征。  

牀前看月光，疑是地上霜。 
挙頭望山月，低頭思故郷。  

故人西辞黄鶴楼，煙花三月下揚州。 
孤帆遠影碧空尽，唯見長江天際流。  

衆鳥高飛盡，孤雲獨去閑。
相看両不厭，只有敬亭山。  

今夜鄜州月，閨中只独看。 
遥憐小児女，未解憶長安。 
香霧雲鬟湿，清輝玉臂寒。 
何時倚虚幌，双照涙痕乾。  

国破山河在，城春草木深。 
感時花濺涙，恨別鳥驚心。 
烽火連三月，家書抵万金。 
白頭掻更短，渾欲不勝簪。  

細草微風岸，危檣独夜舟。 
星垂平野闊，月湧大江流。 
名豈文章著，官応老病休。 
飄飄何所似，天地一沙鷗。  

江碧鳥愈白，山青花欲然。
今春看又過，何日是帰年。

昔聞洞庭水，今登岳陽楼。
呉楚東南坼，乾坤日夜浮。
親朋無一字，老病有孤舟。
戎馬関山北，憑軒涕泗流。

風急天高猿嘯哀，渚清沙白鳥飛廻。
無辺落木蕭蕭下，不尽長江滾滾来。
万里悲秋常作客，百年多病獨登台。
艱難苦恨繁霜鬢，潦倒新停濁酒杯。

玉露凋傷楓樹林，巫山巫峡気蕭森。
江間波浪兼天湧，塞上風雲接地陰。
叢菊両開他日涙，孤舟一繋故園心。
寒衣処処催刀尺，白帝城高急暮砧。

清江一曲抱村流，長夏江村事事幽。
自去自來梁上燕，相親相近水中鴎。
老妻畫紙為棋局，稚子敲針作釣鉤。
多病所須惟藥物，微躯此外更何求。

好雨知時節，当春乃発生。
随風潜入夜，潤物細無声。

遠上寒山石径斜，白雲生処有人家。
停車坐愛楓林晩，霜葉紅於二月花。

千里鶯啼緑映紅，水村山郭酒旗風。
南朝四百八十寺，多少楼台煙雨中。

遠上寒山石径斜，白雲生処有人家。
停車坐愛楓林晩，霜葉紅于二月花。

銀台金闕夕沈沈，独宿相思在翰林。
三五夜中新月色，二千里外故人心。

把君詩卷燈前讀，詩盡燈殘天未明。
眼痛滅燈猶闇坐，逆風吹浪打船聲。

感時思弟妹，不寐百憂生。
萬里經年別，孤燈此夜情。
病容非舊日，歸思逼新正。
早晚重歡會，羈離各長成。

日高睡足猶慵起，小閣重衾不怕寒。
遺愛寺鐘欹枕聴，香炉峰雪撥簾看。
匡廬便是逃名地，司馬仍為送老官。
心泰身寧是帰処，故郷何独在長安。

春眠不覚暁，処処聞啼鳥。
夜来風雨声，花落知多少。

移舟泊煙渚，日暮客愁新。
野曠天低樹，江清月近人。

八月湖水平，涵虚混太清。
気蒸雲夢沢，波撼岳陽城。
欲済無舟楫，端居恥聖明。
坐観垂釣者，徒有羨魚情。

故人具鷄黍，邀我至田家。
綠樹村邊合，青山郭外斜。
開筵面場圃，把酒話桑麻。
待到重陽日，還來就菊花。

去年花裏逢君別，今日花開又一年。
世事茫茫難自料，春愁黯黯獨成眠。
身多疾病思田里，邑有流亡愧俸錢。
聞道欲來相問訊，西樓望月幾迴圓。

千山鳥飛絶，万径人蹤滅。
孤舟蓑笠翁，独釣寒江雪。

懐君属秋夜，散歩詠涼天。
山空松子落，幽人応未眠。

月落烏啼霜満天，江楓漁火対愁眠。
姑蘇城外寒山寺，夜半鐘声到客船。

走馬西来欲到天，辞家見月両回円。
今夜不知何処宿，平沙万里絶人煙。

上國隨縁住，來途若夢行。
浮天滄海遠，去世法舟輕。
水月通禪寂，魚龍聽梵聲。
惟憐一燈影，萬里眼中明。

昔人已乗黄鶴去，此地空餘黄鶴楼。
黄鶴一去不復返，白雲千載空悠悠。
晴川歴歴漢陽樹，芳艸萋萋鸚鵡洲。
日暮郷関何處是，煙波江上使人愁。

何処秋風至，蕭蕭送雁群。
朝来入庭樹，孤客最先聞。

綠樹陰濃夏日長，楼台倒影入池塘。
水精簾動微風起，一架薔薇満院香。

返照入閭巷，憂來誰共語。
古道少人行，秋風動禾黍。

少小離家老大囘，郷音無改鬢毛衰。
兒童相見不相識，笑問客從何處來。

勧君金屈卮，満酌不須辞。
花発多風雨，人生足別離。

向晩意不適，駆車登古原。
夕陽無限好，只是近黄昏。

十里黃雲白日曛，北風吹雁雪紛紛。
莫愁前路無知己，天下誰人不識君。

一上高城萬里愁，蒹葭楊柳似汀洲。
溪雲初起日沈閣，山雨欲來風滿樓。
鳥下綠蕪秦苑夕，蝉鳴黄葉漢宮秋。
行人莫問當年事，故國東來渭水流。

旅館誰相問，寒燈獨可親。
一年將盡夜，萬里未歸人。
寥落悲前事，支離笑此身。
愁顏與衰鬢，明日又逢春。





